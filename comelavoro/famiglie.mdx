---
title: "Famiglie"
slug: "famiglie"
---

Con la nascita di un figlio i cambiamenti che avvengono sono importanti e spesso difficili da gestire: in un unico momento nasce un figlio, nasce una madre e nasce un padre, due persone diventano tre, una coppia diventa una famiglia. I cambiamenti che l’arrivo di un figlio porta con sé possono far sentire insicuri e spaesati: questa è un’esperienza più comune di quanto si possa pensare.

In questa delicata fase di vita il sostegno psicologico può accompagnare la coppia ad accogliere psicologicamente il figlio che sta arrivando, ad esprimere le proprie paure e a riconoscere e potenziare le risorse che naturalmente la coppia di genitori ha.
