---
title: approach
---

Nelle prime fasi di avvio di un percorso psicologico è importante comprendere insieme la **domanda**, il **bisogno** con cui la persona entra nella stanza di terapia. Ascoltare gli obiettivi, le **aspettative** e i **desideri** della persona è il primo.

Il modello teorico da cui deriva la mia pratica clinica è il modello **sistemico dialogico**. Come dice la parola, è importante comprendere quali sistemi, o contesti relazionali, la persona abita e come sceglie di muoversi all’interno di essi. Viene dato molto spazio e rilevanza ai **significati**, alle **emozioni** e ai **vissuti** che la persona porta. Un obiettivo che permea molte terapie psicologiche è la possibilità di trovare modalità diverse di stare in contesti faticosi o dolorosi o attuare cambiamenti che portino al benessere e ad una maggiore serenità.

Ciò è possibile all’interno della **relazione terapeutica** che, connotata da dialogo e fiducia, permette all’individuo di sperimentarsi in una modalità talvolta inedita e di conoscere gradualmente il proprio mondo emotivo e relazionale, in modo sicuro e secondo i propri tempi e bisogni.
