---
title: SilviaCastellettiIntroduction
---

Sono la **Dott.ssa Silvia Castelletti**, psicologa clinica ad orientamento sistemico-dialogico.

Ricevo in studio a Bergamo all'interno del Centro clinico sistemico-dialogico e a Clusone, oltre che online.

Mi occupo di sostegno psicologico rivolto ad adolescenti, giovani adulti, adulti, coppie e famiglie.

Propongo percorsi di supporto per comprendere e affrontare alcune difficoltà come **ansia**, depressione, stress, **difficoltà relazionali**, possibili problematiche nel periodo dell'adolescenza, sostegno alla **genitorialità**, problemi di coppia e difficoltà ad affrontare un determinato periodo di vita. Allo stesso modo sono disponibile anche per percorsi che portino alla maggiore conoscenza di sé e alla crescita personale.

Il mio approccio terapeutico si basa sulla co-costruzione del percorso di terapia, partendo dalla valorizzazione dei vissuti e delle emozioni della persona, in un ambiente accogliente e privo di giudizio.
