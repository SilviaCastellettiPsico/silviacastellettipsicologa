---
title: chisono-introduction
---

Sono Silvia Castelletti, psicologa clinica e psicoterapeuta sistemico-dialogica in formazione.

Sono una persona molto curiosa, mi appassiona ascoltare le molteplici **modalità** e **possibilità** con cui ogni individuo costruisce il proprio percorso di vita. Per queste mie caratteristiche, mi sono avvicinata alla psicologia, che mi ha permesso di avere strumenti e basi teoriche solide su cui fondare il mio lavoro con le persone.

Una cara professoressa dell’università affermava che ci vuole molto **coraggio** per mettersi in ascolto dell’altro, ma ce ne vuole ancora di più per chiedere aiuto e avere uno spazio tutto per sé.

Ogni **incontro** tra due persone è significativo e importante, ed ogni volta che apro la porta dello studio mi ricordo che ciò che avviene all’interno di quelle pareti è prezioso e unico. E’ mia cura rendere lo spazio accogliente, non giudicante e libero di trasformarsi.
