{
  "title": "Come lavoro",
  "intro": "Propongo percorsi di supporto per comprendere e affrontare alcune difficoltà come ansia, depressione, stress, difficoltà relazionali, possibili problematiche nel periodo dell'adolescenza, sostegno alla genitorialità, problemi di coppia e difficoltà ad affrontare un determinato periodo di vita. Allo stesso modo sono disponibile anche per percorsi che portino alla maggiore conoscenza di sé e alla crescita personale.",
  "cards": [
    {
      "image": {
        "src": "https://img.icons8.com/pulsar-color/48/bonsai.png",
        "linkTo": "",
        "alt": "Percorsi di psicoterapia individuali"
      },
      "title": "Percorsi individuali",
      "description": "Nel corso della vita può accadere di ritrovarsi ad un punto fermo, rimettere in discussione alcuni punti di vista e valori o vivere eventi dolorosi. Si possono esperire ansia, attacchi di panico, stress insicurezza, sintomi depressivi o inadeguatezza. In questi momenti può essere utile prendersi del tempo per sé e riflettere su ciò che non funziona più. Sono momenti che possono essere dolorosi e faticosi ma che possono anche nascondere germogli per piccoli ma profondi cambiamenti. In questi momenti può essere utile risignificare alcuni eventi, esperienze o aprire nuove possibilità, nuovi modi di stare, più liberi e consapevoli, in situazioni già conosciute.",
      "ctaButton": {
        "label": "Scopri di più",
        "url": "/comelavoro/percorsi-individuali"
      }
    },
    {
      "image": {
        "src": "https://img.icons8.com/pulsar-color/48/forest.png",
        "linkTo": "",
        "alt": "Percorsi di psicoterapia per coppie"
      },
      "title": "Percorsi di coppia",
      "description": "Il percorso terapeutico rivolto alle coppie si rivolge a molteplici relazioni di coppia: genitoriale, genitori-figli, relazione di coppia. Può accadere che la coppia incontri un momento di incomprensione, sfiducia, conflitto o tensione per svariati motivi. Il percorso di coppia è utile nel ricostruire un dialogo attento e significativo tra i due individui, ponendo il focus sui pensieri, emozioni e vissuti di ciascuno.",
      "ctaButton": {
        "label": "Scopri di più",
        "url": "/comelavoro/percorsi-di-coppia"
      }
    },
    {
      "image": {
        "src": "https://img.icons8.com/pulsar-color/48/forage.png",
        "linkTo": "",
        "alt": "Percorsi di psicoterapia per famiglie"
      },
      "title": "Famiglie",
      "description": "La famiglia è un gruppo di persone all’interno del quale ci sono significati condivisi, dinamiche che si ripetono e ruoli più o meno espliciti. Può accadere che uno o più membri del gruppo esprima disagio, sofferenza, difficoltà, timore, insoddisfazione verso schemi ripetuti e chieda al sistema famigliare attenzione, cura e ascolto nel modificare alcune dinamiche. Il ruolo dello psicologo in questa terapia è utile nel nominare alcune dinamiche, talvolta poco chiare, nascoste o dolorose, esplicitarle e comprendere se ci sono possibilità differenti.",
      "ctaButton": {
        "label": "Scopri di più",
        "url": "/comelavoro/famiglie"
      }
    }
  ]
}
