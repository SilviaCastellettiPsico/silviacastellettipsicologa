---
title: come-lavoro
---

Sono svariate le motivazioni che conducono alla terapia. Può accadere di sperimentare difficoltà nel gestire alcuni **aspetti emotivi** quali tristezza, rabbia, ansia o stress. Ancora può succedere di non riuscire a leggere e stare in alcune **dinamiche relazionali** nei diversi contesti di vita, come quello della casa, del lavoro o della rete amicale. Talvolta ci sono eventi di vita improvvisi e impattanti che modificano sostanzialmente la quotidianità dell’individuo che ha bisogno di un nuovo modo di stare in questa nuova fase di vita (ad esempio un incidente, lutto, malattia, fine di una relazione, etc…). Le richieste di terapia possono anche essere percorsi atti a una migliore conoscenza di sé e di crescita personale.
La terapia psicologica può essere un buono strumento per comprendere le radici del malessere o della difficoltà riportata e per sviluppare nuove possibili modalità percontinuare il proprio percorso di vita.
